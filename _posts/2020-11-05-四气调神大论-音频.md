---
layout: mypost
title: 四气调神大论 [音频]
categories: [黄帝内经]
---

> <audio controls="" loop="true"><source src="https://lr.cool/_posts/2020/11/05/02四气调神大论.mp3" type="audio/mpeg"></audio>

<p>春三月，此谓发陈，天地俱生，万物以荣。 夜卧早起，广步于庭，<phoneme alphabet="sapi" ph="pi 1">被</phoneme><phoneme alphabet="sapi" ph="fa 4">发</phoneme>缓形，以使志生，生而勿杀，予而勿夺，赏而勿罚，此春气之<phoneme alphabet="sapi" ph="ying 4">应</phoneme>，养生之道也。 逆之则伤肝，夏为寒变，奉长者少。</p>

<p>夏三月，此谓<phoneme alphabet="sapi" ph="fan 2">蕃</phoneme>秀，天地气交，万物<phoneme alphabet="sapi" ph="hua 2">华</phoneme>实。 夜卧早起，无厌于日，使志无怒，使<phoneme alphabet="sapi" ph="hua 2">华</phoneme>英成秀，使气得泄，若所爱在外，此夏气之<phoneme alphabet="sapi" ph="ying 4">应</phoneme>，养<phoneme alphabet="sapi" ph="zhang 3">长</phoneme>之道也。 逆之则伤心，秋为痎疟，奉收者少，冬至<phoneme alphabet="sapi" ph="chong 2">重</phoneme>病。</p>

<p>秋三月，此谓容平，天气以急，地气以明。 早卧早起，与鸡俱兴，使志安宁，以缓秋刑，收敛神气，使秋气平，无外其志，使肺气清，此秋气之<phoneme alphabet="sapi" ph="ying 4">应</phoneme>，养收之道也。 逆之则伤肺，冬为飧泄，奉藏者少。</p>

<p>冬三月，此谓闭藏，水冰地坼，无扰乎阳。 早卧晚起，必待日光，使志若伏若匿，若有私意，若己有得，去寒就温，无泄皮肤，使气亟夺，此冬气之<phoneme alphabet="sapi" ph="ying 4">应</phoneme>，养藏之道也。 逆之则伤肾，春为痿厥，奉生者少。</p>

<p>天气清净光明者也，藏德不止，故不下也。 天明则日月不明，邪害<phoneme alphabet="sapi" ph="kong 3">空</phoneme>窍，阳气者闭塞，地气者冒明，云雾不精，则上应白露不下，交通不表，万物命故不施，不施则名木多死。 恶气不发，风雨不节，白露不下，则菀槀不荣。 贼风数至，暴雨数起，天地四时不相保，与道<phoneme alphabet="sapi" ph="xiang 1">相</phoneme>失，则未央绝灭。 唯圣人从之，故身无奇病，万物不失，生气不竭。</p>

<p>逆春气则<phoneme alphabet="sapi" ph="shao 4">少</phoneme>阳不生，肝气内变； 逆夏气则太阳不长，心气内洞； 逆秋气则太阴不收，肺气焦满； 逆冬气则<phoneme alphabet="sapi" ph="shao 4">少</phoneme>阴不藏，肾气<phoneme alphabet="sapi" ph="zhuo 2">独</phoneme>沉。</p>

<p>夫四时阴阳者，万物之根本也。 所以圣人春夏养阳，秋冬养阴，以从其根，故与万物沉浮于生长之门。 逆其根，则伐其本，坏其真矣。 故阴阳四时者，万物之终始也，死生之本也。 逆之则灾害生，从之则苛疾不起，是谓得道。 道者，圣人行之，愚者<phoneme alphabet="sapi" ph="bei 4">佩</phoneme>之。</p>

<p>从阴阳则生，逆之则死； 从之则治，逆之则乱。 反顺为逆，是谓内格。 是故圣人不治已病治未病，不治已乱治未乱，此之谓也。 夫病已成而后药之，乱已成而后治之，譬犹渴而穿井，斗而铸锥，不亦晚乎！</p>
